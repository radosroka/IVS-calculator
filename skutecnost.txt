Prvou záležitosťou, kde za skutočnosť líšila od očakávaní bol návrh rozhrania, rozdelenie
funkcionality do modulov a definícia rozhraní. Našou predstavou bolo, že sa nám pomerne
jednoduchú aplikáciu ako je kalkulačka podarí presne navrhnúť a budeme môcť aplikovať
vývoj riadený testami.

Základné rysy rozhrania sa nám navrhnúť podarilo, avšak v ďalších fázach vývoja, keď bolo
potrebné integrovať logiku kalkulačky do grafického rozhrania sme boli nútený návrh 
upraviť. Matematické operácie sme úplne oddelili od logiky a vytvorili nový modul. 
Po zmene návrhu sme museli upraviť aj testy.

Na implementáciu projektu sme sa rozhodli použiť relatívne mladý jazyk Golang. Sľubovali 
sme si od neho jednoduchú syntax a moderné knižnice. Počas práce na projekte nás 
zaskočilo niekoľko pomerne nekonvenčných riešení, ktoré tento jazyk využíva a menšie 
množstvo zdrojov a diskusných fór ako je to v prípade jazykov C, C++ alebo Python.

Problémy sa vyskytli aj vo výbere frameworku pre grafické rozhranie, pôvodným plánom bolo
využiť Qt. Po prvých pokusoch o implementáciu sa vyskytlo množstvo problémov, preto sme 
bJoli nútení zmeniť tento plán a implementovať túto časť aplikácie s využitím frameforku GTK.

Naše plány sa výrazne nezhodovali so skutočnosťou z hľadiska časového plánu. K finálnej
verzii kódu sme sa dopracovali pomerne neskoro a preto sme dokončovali inštalátory
a príručku v priebehu posledných dní a hodín pred odovzdaním.
